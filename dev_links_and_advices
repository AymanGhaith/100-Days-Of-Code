
هلا انا بشوف في اكمن شغله مهمات الواحد لازم يعملهم:
٠- يعمل ايميل باسمه ، واضح وسلس، ويعرف انه هاد الايميل رح يطول معه ، يكون ايميل رسمي ، انا بفضل على الجيميل
١- يفتح حساب على منصة اللنكد ان (linked-in) وكل فتره يضيف ناس جداد عليه، مو بالضروره يكون بعرفهم بس المهم يكونو بنفس المجال، ويضيف اي دوره عليه واذا عمل اي عمل تطوعي، ويتابع الشركات ويحاول يعرف من الجامعه اسماء الشركات الكبيره عنا
هاد حسابي ادا بحب يدخل عليه يشوف
https://www.linkedin.com/in/ayman-ghaith/
وهدول حسابات انا بتابعهم ، احمد علي كتير عنده نصائح واقعيه للعمل بالشركات الكبيره زي جوجل وفيسبوك، والثاني محمد حماد عنده نصائح بشكل عام، بس يدخل على حساباتهم ويقرا بوستاتهم القديمه
https://www.linkedin.com/in/ahusseinali/
https://www.linkedin.com/in/mohamed-hammad-a720a622/

وكمان ادا في شركه حبها وبده يشتغل فيها ، بيقدر يدخل يضيف كل اللي موجودين فيها ويدخل يسالهم واحد واحد انه كيف ممكن ينقبل بالشركه وعلى شو يركز، ناس كتير بتجاوب وبتساعد، فهو بجهز لحاله تقريبا شغل، ويعرف ادا هاي الشركه بترتب لمعارض او (event) عشان يروح يحضرها، عادي جدا ومافيها اي احراج
٢- لازم يحاول يعرف بشو بده يتخصص ويشتغل عليه عالبدري بدورات اونلاين( تخصصات مثل برمجه المواقع الالكترونيه (web development) برمجه التطبيقات (mobile applications)
٣- انا تخصصي web development
اغلب الدورات اللي بنصح فيها هيه من عند موقع udemy
https://www.udemy.com/user/maximilian-schwarzmuller/
باخدها عند هاد الشخص كتير، بحس اي اشي بعمله كتير مفيد
بس في اله كورس مدته ١٠٠ يوم، هاي باي سنه ممكن ياخده ، ٣ اشهر لو فهم عليه لحالهم بضمنوله شغل
https://www.udemy.com/course/100-days-of-code-web-development-bootcamp/

بالنسبه لهاد التخصص بالاردن لحدا فوق ال٥ سنين وداير باله عحاله بالخبره، الرواتب بتوصل من ١٥٠٠ ل ٣٥٠٠ دينار، ما بعرف عن التخصصات التانيه بس الاغلب فوق ١٥٠٠
٤- اهم المواضيع اللي يركز عليها بالجامعه هيه الخوارزميات وهياكل البيانات (algorithms and data-structures)
لانها موجوده بكل التخصصات وكل الشركات بتسال عنها والشركات العالميه بتكون هاي المقابلات الاساسيه
٥- يزور مجمع الاعمال ياخدله لفه ويشوف الشركات ويروح بالاخص على زنك (zinc) ويعرف منهم متى برتبو لايفنتات عشان يحضرها ، بالعاده ايام السبت بكون في هيك شغلات ، يستغلها بس يروح يسمع حتى لو مو ماخد او فاهم اللي بحكوه
٦- انا عن نفسي بنصح انه الواحد ادا خلص جامعه يروح يحضر مخيم تدريبي ، عنا بالاردن موجودين لومنوس، واكتر من حدا بس لانه لومنوس منهاجهم مربوط مع شركة امريكيه فبحسهم احسن الموجودين حاليا في غيرهم اورانج اكاديمي وميركاي و كودد
٧- شغله كمان ضروريه رح ابعتلك صوره عليها اللي هي موقع اسمه github
هاد الموقع بستخدموه المطورين عشان يخلو عليه شغلهم وكل مره برفع عليه شغل ببين فادا اخد الكورس اللي ب ١٠٠ يوم وكل يوم رفع شغله
رح يصير ملفه الشخصي على هاد الموقع ممتاز كتير ، فبتطليعه وحده من الشخص اللي بده يوظفه على هاد الموقع بخليه يفهم التزام الشخص بالبرمجه
٨- بالنسبه لقراءه الكتب، الناس اللي مستواهم عالي كتير اغلبهم بكونو يقراو كتب، انا بحاول بس مش زابطة معي، في كتاب اسمه clean code
كتير مهم وفي كتب غيره بس هاد الكل بحكي عنه ، واشي مهم انه يحاول يحفظ مصطلحات ويفهمها، لانه بتساعده بالمقابلات
٩- ادا فكر يروح على شركه كبيره مش غلط يشتري هاد الكورس ، هيه منصه ممتازه https://www.algoexpert.io/product
١٠- https://leetcode.com/
كمان هاي المنصه ادا كانلك حساب عليه . ببين انت كم الدرجة تاعتك، هاي المنصه ضروري بس ياخد الخوارزميات وهياكل البيانات يبلش عليها
ومش غلط انه كل سؤال بحله عليها يرفعه على منصه github
عشان الخارطه الحراريه تكون واضحه ، الخارطه الحراريه ببعتها بصوره اللي حكيت عنها
١١- https://www.canva.com/
هاد الموقع منيح لعمل cv
١٢- اخر واهم اشي متذكره ، هاد التخصص ناس كتير بتحبط منه لانه في كتيير ناس بتكون او منفكر انها بتكون بتعرف كل اشي،  مافي حدا بعرف كل اشي ورح يشوف ناس يفكرهم بعرفو كتير بس يمكن ما يكونو مش مهم المهم يضله هو مركز بطريقه لانه الكل ما بكون عارف اشي اولها وكله لقدام بصير منطقي

هاد اللي خاطر ببالي حاليا بس زي ما حكيت ، شغلات كتير ممكن الواح لو انتبه عليها تفرق معه ،بالتوفيق ان شاءالله وسامحني عالاطاله